Tittel:
Brownies
Smør
Egg
Sjokolade
Sukker
Hvetemel
Bakepulver
Nøtter
Oppskrift:
Forvarm stekeovn til 150 °C.
Finhakk sjokolade og ha den i en glassbolle sammen med smør. Sett bollen over en liten kjele med vann som småkoker (vannbad) til sjokoladen har smeltet.
Sett bollen tilbake på kjøkkenbenken og ha i egg. Bruk en visp og rør godt slik at alt blander seg. Ha deretter i sukker.
Tilsett hvetemel, bakepulver og valnøtter til slutt, og rør alt godt sammen.
Smør en liten langpanne, ca. 25x35 cm. Kle så pannen med et bakepapir. Hell røren over i langpannen og stryk den utover.
Stek kaken i ca. 40 minutter. Avkjøl kaken og del den i biter.
Dryss på melis og server gjerne friske bringebær til brownies bitene.

Tittel:
Kantarellsuppe
Kantarell
Smør
Løk
Timian
Eplejuice
Matfløte
Salt
Pepper
Oppskrift:
Bruker du fersk sopp, så forvell den først ved å legge den i en tørr kjele eller stekepanne og sett den på middels høy varme slik at den slipper vannet. Rør om av og til, til soppen har falt sammen. Ta vare på væsken, og erstatt eventuelt noe av buljongen med denne. For hermetisk sopp: ta vare på væsken og erstatt noe av buljongen med denne. Plukk ut noen av de fineste soppene, som brukes til pynt på suppa.
Ha halvparten av smøret i kjelen og fres løken 2-3 minutter. Tilsett løk og hvitløk og fres videre til løken begynner å få farge. Ha i timian og hvitvin og la hvitvinen koke inn til det halve.
Tilsett buljong og fløte og la suppen koke i 5-6 minutter. Bruk stavmikser eller kjør suppen i en hurtigmikser til den blir helt glatt. Smak til med salt og pepper.
Stek de små, pene soppene i litt smør og krydre med salt og pepper.
Visp suppen kraftig slik at det danner seg skum på toppen. Hell opp i små, dype tallerkener eller kopper og fordel den stekte soppen på toppen. Pynt med litt frisk timian.
Server rykende varm, gjerne med fersk, godt brød ved siden av.

Tittel:
Grillet paprikasalat
Paprika
Pinjekjerner
Fetaost
Bladpersille
Salt
Pepper
Oppskrift:
Del paprika i fire, og ta ut kjernen.
Pensle paprikabitene med litt olje og legg dem på grillen med skinnsiden ned. La dem grille i 5-10 minutter, eller til skinnet er sort og paprikaene er møre. Du kan også legge dem på et bakepapirkledd stekebrett og grille dem på øverste rille i stekeovn på 250 °C.
Legg den grillede paprikaen i en bolle og dekk med plastfolie. Avkjøl.
Rist pinjekjerner i en tørr panne til de får en pen gyllen farge.
Dra forsiktig skinnet av papikaene, bruk gjerne en tynn spiss kniv til denne jobben. Skjær paprika i strimler eller grove biter og legg dem på et serveringsfat.
Smuldre fetaost over, dryss på pinjekjerner og grovhakket bladpersille. Krydre med salt og pepper.
Server grillet paprikasalat som tilbehør til grillet kjøtt eller fisk, eller som en rett på tapasbordet.
